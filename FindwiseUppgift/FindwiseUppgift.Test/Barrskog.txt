Över hälften av Sveriges landyta är täckt av skog. Skogen spelar en viktig roll för rekreation, skogsbruk, klimat och den biologiska mångfalden. Barrskogszonen breder ut sig på norra halvklotet runt hela jorden. I Sverige täcker den norra barrskogsregionen större delen av norra och mellersta Sverige. Barrskogen växer så långt söderut som i Skåne, men här är lövskogen ett naturligare inslag. Barrskogen är Sveriges vanligaste skogstyp och granen är Sveriges vanligaste träd. I barrskogen växer olika arter av barrträd som gran och tall samt i mindre grad lärk. Barrträden känns igen på att de har barr istället för blad. Till skillnad från löven på lövträd så behåller tallen och granen sina barr även under den kalla vintern. Lärken har mjukare ljusgröna barr som den tappar varje år. Många barrskogar är näringsfattiga och mycket mörka, så det växer inte så mycket växter på marken. Men det finns också mysiga barrskogar där marken är täckt av mossor, lavar, ris, örter, gräs och ormbunkar. Du kan plocka svamp, blåbär och lingon i skogen eller bara ta en promenad och njuta av skogens dofter. Man har hittat en tall som var hela 706 år gammal medan granen kan bli drygt 400 år gammal. Så gamla blir de dock väldigt sällan, eftersom granen är en av våra viktigaste exportvaror. På julafton är det många som har en pyntad julgran med julklappar under granen.